---
layout: post
title: "Località Italiane"
description: "Quali sono le località in Italia che producono minerali fluorescenti??"
img: bg_italy.jpg
date: 2021-03-28
last_modified_at: 2021-03-28
article_id: localitaitalia
---


L’Italia non è un paese particolarmente famoso per i suoi minerali
fluorescenti. Ci sono però alcune eccezioni: specie e località riconosciute a
livello internazionale. Questo articolo riporta un elenco dei ritrovamenti di
minerali fluorescenti in Italia, in ordine approssimativo dai più comuni o più
famosi. Per sua stessa natura, un articolo come questo non può essere completo
o esaustivo, ed è limitato alle mie conoscenze o ai campioni in mio possesso.
Sono però più che benvenuti suggerimenti su come poterlo migliorare:
<a href="mailto:info@mineralifluorescenti.com" target="_blank">mandatemi</a>
foto di campioni nella vostra collezione o altre informazioni e sarò
felice di pubblicarle.


## Le miniere di zolfo siciliane.

Forse il minerale fluorescente italiano più riconoscibile è l’aragonite dalle
miniere di zolfo siciliane: cristalli prismatici (pseudo)esagonali di ottime
dimensioni, spesso associati a cristalli di zolfo. Queste aragoniti rispondono
sia alla luce UVA che UVC in diversi colori. Sotto UVC i cristalli sono
fluorescenti un rosa chiaro, tendente al bianco. Sotto UVB, il rosa diventa più
intenso, fino a diventare rossi sotto UVA. Sono anche fosforescenti: azzurri
dopo essere stati esposti a UVC, verdastri dopo UVA. La fluorescenza è dovuta a
due diversi attivatori: acidi umici (sostanze di origine organica) e ioni
samario (Sm<sup>3+</sup>). Gli acidi umici rispondono sia a UVA che UVC e
causano la fluorescenza bianca/azzurra e la fosforescenza. Gli ioni samario
rispondono solo a UVA e causano una fluorescenza rosso intensa. Il mix del
bianco degli acidi umici e il rosso degli ioni samario causa la fluorescenza
rosa di queste aragoniti.

<figure>
<img src="/img/italy/aragonite-sicilia.jpg">
<figcaption>
Aragonite dalle miniere di zolfo siciliane. Fluorescenza sotto UVC, UVB, UVC e fosforescenza. Foto di Mark Cole su
<a href="https://www.naturesrainbows.com/post/2016/04/15/italian-aragonite-multiwavelength-response-sicily-1" target="_blank">naturesrainbows.com</a>
(CC BY-SA 3.0).
</figcaption>
</figure>

Da queste stesse miniere di zolfo proviene un secondo minerale fluorescente: la
celestina. Presente sia in cristalli perfettamente trasparenti, sia in maniera
più o meno massiva, la celestina è fluorescente azzurra sia sotto UVA che UVC
con fosforescenza azzurra e verdastra. Come per l’aragonite, la fluorescenza è
dovuta agli acidi umici.

<figure>
<img src="/img/italy/celestine-01-visible.jpg">
<img src="/img/italy/celestine-03-365led.jpg">
<figcaption>
Celestina dalla miniera La Grasta, Sicilia. Fluorescenza sotto UVA. Foto di Simone Conti su
<a href="https://www.naturesrainbows.com/post/celestine-from-la-grasta-mine-sicily-italy" target="_blank">naturesrainbows.com</a>
(CC BY-SA 3.0).
</figcaption>
</figure>


## L’Aragonite di Boccheggiano.

La seconda aragonite italiana più famosa (o forse la più famosa?) è l’aragonite
dalle miniere di Boccheggiano, in Toscana, nella zona delle Colline
Metallifere. Al contrario delle aragoniti siciliane, questa aragonite si
presenta principalmente in forma massiva o microcristallina. La fluorescenza è
solitamente di un rosso intenso sotto UVA, altre volte più rosato. Sotto UVC la
fluorescenza è più variabile: alcune sono fluorescenti rosse (ma molto meno
intenso rispetto a UVA), altre rosate. L’attivatore della fluorescenza rossa è
lo stesso delle aragoniti siciliane: ioni samario. Probabilmente la mancanza o
la bassa concentrazione di acidi umici causa la risposta più debole sotto UVC.
La seconda particolarità di queste “aragoniti” è l’incertezza su come
chiamarle: aragonite, calcite, stronzianite, aragonostronzianite,
stronzioaragonite, … ai posteri l’ardua sentenza.

<figure>
<img src="/img/italy/boccheggiano-01-visible.jpg">
<img src="/img/italy/boccheggiano-03-365led.jpg">
<figcaption>
Aragonite dalla miniera di Boccheggiano. Fluorescenza sotto UVA. Foto di
<a href="http://3dz2.com/minerals/collection/349" target="_blank">Simone Conti</a>.
</figcaption>
</figure>


## Il Quarzo di La Sassa.

Se l’aragonite siciliana è il più riconoscibile, il quarzo di La Sassa (in
Toscana) è sicuramente il più “unico”, sia per rarità, sia per fluorescenza. In
primo luogo, il quarzo è raramente fluorescente. In più il quarzo di La Sassa
ha una fluorescenza gialla brillante difficilmente confondibile. I campioni più
ricercati sono noduli di quarzo fibroraggiati. Essendo questi quasi
introvabili, ci accontentiamo dei campioni più massivi e microcristallini, meno
impressionanti, ma sempre unici per la loro fluorescenza. La fluorescenza pare
essere dovuta a diversi attivatori, fra cui terre rare (REE), ioni uranile
(UO<sub>2</sub><sup>2+</sup>) e composti policiclici aromatici (PAH). I
campioni migliori provengono da lavori di ampliamento della strada che porta a
La Sassa avvenuti negli anni Settanta; nuovi campioni sono ad oggi estremamente
rari. <a href="https://mineralifluorescenti.com/quarzo-la-sassa/">Leggi di più.</a>

<figure>
<img src="/img/italy/quartz-msw2101-visible.jpg">
<img src="/img/italy/quartz-msw2101-254hg.jpg">
<figcaption>
Noduli di quarzo da La Sassa. Fluorescenza sotto UVA. Foto di Mark Cole su
<a href="https://www.naturesrainbows.com/post/2016/05/29/radiating-quartz-nodules-la-sassa-italy-1" target="_blank">naturesrainbows.com</a>
(CC BY-SA 3.0).
</figcaption>
</figure>


## Sfalerite dalla Miniera di Raibl.

La Miniera di Raibl è un’antica miniera di piombo e zinco attiva fino al 1991,
oggi situata a Cave del Predil, una frazione Tarvisio in provincia di Udine
(Friuli-Venezia Giulia), al confine fra Italia, Austria e Slovenia. La
mineralizzazione consiste principalmente in solfuri (sfalerite, galena, pirite
e marcasite) in dolomite, calcite e barite. I campioni fluorescenti più
interessanti consistono in vene di sfalerite, fluorescente arancione, in
dolomite, fluorescente bianca, entrambi fluorescenti sotto UVA. L’intensità
della fluorescenza è molto variabile, alcuni campioni sono più fluorescenti di
altri. Spesso questo materiale si trova tagliato in lastre, per mostrare meglio
la deposizione concentrica degli strati di sfalerite. 

<figure>
<img src="/img/italy/raibl-01-visible.jpg">
<img src="/img/italy/raibl-02-365led.jpg">
<figcaption>
Sfalerite e Dolomite dalla miniera di Raibl. Fluorescenza sotto UVA. Foto di Simone Conti su
<a href="https://www.naturesrainbows.com/post/sphalerite-and-dolomite-from-the-raibl-mines-italy" target="_blank">naturesrainbows.com</a>
(CC BY-SA 3.0).
</figcaption>
</figure>


## La Miniera di Zorzone.

Un’altra miniera di zinco nel Nord Italia, è la Miniera di Zorzone (o Miniera
di Gorno), in provincia di Bergamo, Lombardia. Questa miniera è decisamente
meno conosciuta rispetto alle precedenti. La fluorescenza pare principalmente
dovuta a minerali di zinco, quali idrozincite e smithsonite.

<figure>
<img src="/img/italy/hydrozincite-zorzone-visible.jpg">
<img src="/img/italy/hydrozincite-zorzone-uvc.jpg">
<figcaption>
Idrozincite dalla miniera di Zorzone. Fluorescenza sotto UVC. Foto di Simone Conti su
<a href="https://www.naturesrainbows.com/post/hydrozincite-from-the-zorzone-mine-italy" target="_blank">naturesrainbows.com</a>
(CC BY-SA 3.0).
</figcaption>
</figure>

<figure>
<img src="/img/italy/smithsonite-zorzone-visible.jpg">
<img src="/img/italy/smithsonite-zorzone-uva+uvc.jpg">
<figcaption>
Smithsonite (fluorescente gialla sotto UVA) e idrozincite (fluorescente blu
sotto UVC) dalla miniera di Zorzone. Sulla smithsonite ci sono anche piccoli
cristalli di cerussite. Fluorescenza sotto UVA e UVC contemporaneamente. Foto
di Simone Conti su
<a href="https://www.naturesrainbows.com/post/smithsonite-cerussite-and-hydrozincinte-from-the-zorzone-mine-italy" target="_blank">naturesrainbows.com</a>
(CC BY-SA 3.0).
</figcaption>
</figure>


## Dalla Sardegna.

Pare che la Sardegna sia un buon locale per trovare minerali fluorescenti. Da
una parte ci sono i minerali di piombo, quali anglesite, cerussite e fosgenite
(famose quelle da Monteponi, Iglesias). Dall’altra calcite, barite e fluorite.
Sicuramente meritevoli di un po’ più di ricerca!

<figure>
<img src="/img/italy/anglesite-monteponi-visible.jpg">
<img src="/img/italy/anglesite-monteponi-uvc.jpg">
<figcaption>
Piccolo cristallo di anglesite dalla Miniera Monteponi, Iglesias, Sardegna. Fluorescenza sotto UVC. Foto di Axel Emmermann su
<a href="https://www.naturesrainbows.com/post/2016/12/19/small-but-pretty-anglesite-crystal" target="_blank">naturesrainbows.com</a>
(CC BY-SA 3.0).
</figcaption>
</figure>

<figure>
<img src="/img/italy/barite-calcite-sardegna-visible.jpg">
<img src="/img/italy/barite-calcite-sardegna-sw.jpg">
<img src="/img/italy/barite-calcite-sardegna-ph.jpg">
<figcaption>
Barite e Calcite dalla miniera Muscadroxius-Genna Tres Montis Mine, Silius Sardegna. Sotto UVC la calcite è fluorescente rossa, la barite bianca (seconda foto). La barite è fosforescente (terza foto). Foto di Mark Cole su 
<a href="https://www.naturesrainbows.com/post/2016/06/20/barite-crystals-on-calcite-muscadroxiu-mine-sardinia-italy" target="_blank">naturesrainbows.com</a>
(CC BY-SA 3.0).
</figcaption>
</figure>

<figure>
<img src="/img/italy/calcite-fluorite-sardegna-visible.jpg">
<img src="/img/italy/calcite-fluorite-sardegna-uvb.jpg">
<figcaption>
Calcite (fluorescente rossa) e fluorite (fluorescente blu) dalla Sardegna. Fluorescenza sotto UVB. Foto di Stefano Buzzoni.
</figcaption>
</figure>
     
<figure>
<img src="/img/italy/calcite-sardegna-visible.jpg">
<img src="/img/italy/calcite-sardegna-sw.jpg">
<figcaption>
Cristalli di calcite dalla Sardegna. Fluorescenza sotto UVC. Foto di Stefano Buzzoni su
<a href="https://www.naturesrainbows.com/post/2019/02/10/calcites-from-sardinia-italy" target="_blank">naturesrainbows.com</a>
(CC BY-SA 3.0).
</figcaption>
</figure>


## Altre località.

È evidente (ed auspicabile!) che ci siano molte altre località in Italia che
producono minerali fluorescenti, oltre a quelle descritte in precedenza. Di
seguito sono riportate immagini di alcune di queste. Non ho molte informazioni
a riguardo: ciò che so è riportato nelle didascalie.

<figure>
<img src="/img/italy/calcite-grosseto-visible.jpg">
<img src="/img/italy/calcite-grosseto-uva.jpg">
<figcaption>
Calcite coralloide da Grosseto. Fluorescenza sotto UVA. Foto di Stefano Buzzoni.
</figcaption>
</figure>

<figure>
<img src="/img/italy/aragonite-agostino-01-visible.jpg">
<img src="/img/italy/aragonite-agostino-03-365led.jpg">
<figcaption>
Aragonite aciculare da S. Agostino, Coli (provincia di Piacenza,
Emilia-Romagna). Fluorescente bianca/azzurra sotto sia UVA che UVC, con
fosforescenza verde. Foto di Simone Conti su
<a href="https://www.naturesrainbows.com/post/acicular-aragonite-from-s-agostino-di-coli-italy" target="_blank">naturesrainbows.com</a>
(CC BY-SA 3.0).
</figcaption>
</figure>

<figure>
<img src="/img/italy/calcite-monteriggioni-visible.jpg">
<img src="/img/italy/calcite-monteriggioni-fl.jpg">
<img src="/img/italy/calcite-monteriggioni-ph.jpg">
<figcaption>
Calcite da Monteriggioni, Toscana. Su una matrice calcarea gialla, tipica di
questa zona della Toscana, si trovano ammassati cristalli di calcite dal colore
variabile da bianco a mielato di dimensioni che raggiungono e superano i 10mm.
Tra la calcite e la matrice calcarea si trova un sottile strato nero metallico
lucente. La calcite è fluorescente giallo-crema, molto brillante, a tutte le
lunghezze d’onda UV; sotto UVC forse la tonalità vira verso il verde... È
presente anche una fosforescenza verde. Foto do Stefano Buzzoni su 
<a href="https://www.naturesrainbows.com/post/2019/01/05/calcite-from-monteriggioni-italy" target="_blank">naturesrainbows.com</a>
(CC BY-SA 3.0).
</figcaption>
</figure>

<figure>
<img src="/img/italy/axinite-mtpu-visible.jpg">
<img src="/img/italy/axinite-mtpu-uva.jpg">
<figcaption>
Axinite dalle vecchie miniere di rame e manganese del Monte Pu, Castiglione
Chiavarese, Genova, Liguria. Gruppi lenticolari di axinite si trovano formate
nei contatti tra diaspro e calcari, sia di un colore rosato, che verdognolo.
Solo quelle rosate sono fluorescenti rosse/arancione, principalmente sotto UVA.
La differenza in colorazione e fluorescenza è probabilmente dovuta alla
differente percentuale di ferro e manganese.  Queste axiniti si trovano spesso
associate a patine di turgite (ematite/goetite), o piccole cristallizzazioni di
ematite.  La fluorescenza pare essere stata notata per la prima volta ad inizio
2021 da Giacomo Delmonte. Foto di Daniel C.  Montero.
</figcaption>
</figure>


## Bibliographia.

La maggior parte delle informazioni per questo articolo sono state ottenute da
<a href="https://www.naturesrainbows.com">Natures Rainbows</a> e dalle
collezioni di Stefano Buzzoni e <a href="https://3dz2.com/minerals/">Simone
Conti</a>.

Immagine di copertina: Barite e Calcite dalla miniera Muscadroxius-Genna Tres Montis Mine, Silius Sardegna. Foto di 
<a href="https://www.naturesrainbows.com/post/2016/06/20/barite-crystals-on-calcite-muscadroxiu-mine-sardinia-italy" target="_blank">Mark Cole</a>.

